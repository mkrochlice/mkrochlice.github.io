---
layout: post
title: "🚧 Ulice U Močálu: změny, posun a otevřená cesta dál"
author: neznámý
image: /assets/images/uploads/512700052_122136341102748074_1797953385741508908_n.jpg
---
Od soboty 28. června je ulice U Močálu znovu průjezdná! Končí tak skoro tříměsíční objízdné trasy a autobusové linky MHD se vrací na své původní trasy. Doprava zatím probíhá stavbou a platí zde omezení 30 km/h.

➡️ Stavba nyní vstupuje do 3. etapy – pokračují práce v ulici Na Žižkově, hlavně na chodnících, kanalizaci, opěrné zdi a vegetačních úpravách. Novému schodišti už chybí jen zábradlí (do jeho dokončení ale zůstane z bezpečnostních důvodů uzavřené). V blízké době přibudou v oblasti i nová parkovací místa.

📌 Stavba přinesla několik nečekaných situací:

- bylo nutné přeložit vedení sítí a posunout stanoviště kontejnerů kvůli bezpečnosti,
- změnily se konstrukční vrstvy pod autobusovými zastávkami kvůli vyšší zátěži,
- kanalizace se musela napojit jinam, než projekt původně předpokládal,
- finální termín ukončení se tak prodlužuje o týden

📌 Výsledkem je lepší, bezpečnější řešení a hlavně – výrazně méně problémů v budoucnu.

ℹ️ Jako Místní komise Rochlice se pravidelně účastníme kontrolních dnů přímo na místě stavby. Děkujeme městu i realizačnímu týmu za možnost být u toho a předávat vám aktuální informace. Sledujte naši stránku nebo si nás přidejte do oblíbených – ať vám neunikne, co se děje přímo v Rochlici. 🙌

📬 Budeme rádi, když nám dáte vědět, pokud vás k rekonstrukci něco zajímá – v komentářích, nebo klidně osobně na příštím jednání komise.
